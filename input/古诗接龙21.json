[
    {
        "author": "杜甫",
        "paragraphs": [
            "遲日江山麗，春風花草香。",
            "泥融飛燕子，沙暖睡鴛鴦。"
        ],
        "tags": [
            "春天",
            "写景",
            "春"
        ],
        "title": "絕句二首 一",
        "id": "c55ccfa6-8820-40b0-90ff-79412f03c7a8",
        "time": "唐"
    },
    {
        "author": "鄭谷",
        "paragraphs": [
            "揚子江頭楊柳春，楊花愁殺渡江人。",
            "數聲風笛離亭晚，君向瀟湘我向秦。"
        ],
        "tags": [
            "离别",
            "柳树"
        ],
        "title": "淮上與友人別",
        "id": "1f2de7e3-e2c9-404f-91e1-8cc2cc96ccd1",
        "time": "唐"
    },
    {
        "author": "王昌齡",
        "paragraphs": [
            "秦時明月漢時關，萬里長征人未還。",
            "但使龍城飛將在，不教胡馬度陰山。"
        ],
        "tags": [
            "战争",
            "写景",
            "忧国忧民",
            "爱国",
            "唐诗三百首",
            "乐府",
            "山",
            "边塞"
        ],
        "title": "出塞二首 一",
        "id": "de6b7e3d-03cd-4daa-bdc2-7fb820fda441",
        "time": "唐"
    },
    {
        "author": "林升",
        "paragraphs": [
            "山外青山樓外樓，西湖歌舞幾時休。",
            "暖風薰得遊人醉，直把杭州作汴州。"
        ],
        "tags": [
            "西湖",
            "生活",
            "写景",
            "讽刺",
            "古诗三百首",
            "宋诗",
            "带有地名",
            "地名"
        ],
        "title": "題臨安邸",
        "id": "eb3740c2-4500-4842-96a2-11ca136b44c7",
        "time": "宋"
    },
    {
        "author": "范成大",
        "paragraphs": [
            "晝出耘田夜績麻，村莊兒女各當家。",
            "童孫未解供耕織，也傍桑陰學種瓜。"
        ],
        "tags": [
            "生活",
            "夏天",
            "农村",
            "夏",
            "古诗三百首",
            "小学古诗"
        ],
        "title": "四時田園雜興六十首 夏日田園雜興十二絕 其七",
        "id": "a68459f2-2a61-42ca-9cea-6e32cf3983e6",
        "time": "宋"
    },
    {
        "author": "孟浩然",
        "paragraphs": [
            "挂席幾千里，名山都未逢。",
            "泊舟潯陽郭，始見香爐峰。",
            "嘗讀遠公傳，永懷塵外蹤。",
            "東林精舍近，日暮但聞鐘。"
        ],
        "tags": [
            "庐山",
            "写景",
            "抒情",
            "描写山",
            "写山"
        ],
        "title": "晚泊潯陽望廬山",
        "id": "b128b1ea-3c7c-48e2-8d21-566d654b10fa",
        "time": "唐"
    },
    {
        "author": "李白",
        "paragraphs": [
            "天門中斷楚江開，碧水東流至北迴。",
            "兩岸青山相對出，孤帆一片日邊來。"
        ],
        "tags": [
            "天门山",
            "长江",
            "山水",
            "写景",
            "山",
            "水",
            "小学古诗",
            "三年级上册"
        ],
        "title": "望天門山",
        "id": "cc7dff19-adc9-4f03-8862-057d1e7722b3",
        "time": "唐"
    },
    {
        "author": "杜牧",
        "paragraphs": [
            "千里鶯啼綠映紅，水村山郭酒旗風。",
            "南朝四百八十寺，多少樓臺煙雨中。"
        ],
        "tags": [
            "春",
            "山水",
            "写景",
            "抒情",
            "寺庙",
            "春天"
        ],
        "title": "江南春絕句",
        "id": "b1a23dad-694c-41a0-82b7-6a0ddde6d246",
        "time": "唐"
    }, 
    {
        "author": "李白",
        "paragraphs": [
            "危樓高百尺，手可摘星辰。",
            "不敢高聲語，恐驚天上人。"
        ],
        "tags": [
            "名楼、庙宇",
            "纪游",
            "写景"
        ],
        "title": "夜宿山寺",
        "id": "44066509-7894-4e0c-becb-7881129f4245",
        "time": "唐"
    },
    {
        "author": "李白",
        "paragraphs": [
            "日照香爐生紫煙，遙看瀑布挂前川。",
            "飛流直下三千尺，疑是銀河落九天。"
        ],
        "tags": [
            "庐山",
            "二年级下册",
            "山水",
            "写景",
            "山",
            "瀑布",
            "水",
            "小学古诗"
        ],
        "title": "望廬山瀑布水二首 二",
        "id": "c155ff88-deac-4c17-8648-91f478d77ef9",
        "time": "唐"
    } 
]